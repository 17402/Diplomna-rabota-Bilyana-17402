<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>БЕЛ |Home</title>
    <link rel="stylesheet" href="../css/pages-style.css">
</head>
<body>
    <!--Header End-->
    <header>    
        <div class="container"> 
            <div id="branding">
                <h1>БЕЛ</h1>
            </div>
            <nav> 
                <ul>
                    <li><a href="../index.php">Начало</a></li>
                    <li><a href="../contacts.php">Контакти</a></li>
               </ul>
            </nav>
        </div>
    </header>
    <!--Header End-->
    
    <!--АSIDE-->
    <aside id="content">
            <h3 id="box-title"><a href="#top">Съдържание:</a></h3>
        <nav>
            <ul>
                <li class="main"><a href="#h4-1">Автор</a></li>
                <li class="main"><a href="#h4-2">Жанр</a></li>
                <li class="main"><a href="#h4-3">Заглавие</a></li>
                <li><a href="#h4-4">Тематика</a></li>
                <li><a href="#h4-5">Проблематика</a></li>
                <li><a href="#h4-6">Композиция</a></li>
                <li><a href="#h4-7">Образи<a></li>
            </ul>
        </nav>
    </aside>
    <!--АSIDE END-->

    <!--Sections-->
    <section>
        <div id="title">
            <h1>Димитър Талев - „Железният светилник“</h1>
        </div>
    </section>
    <section>
        <div id="about">
        <h1>Димитър Талев - „Железният светилник“</h1>
        <img src="../img/d-talev.jpg" alt="Димитър Талев">
        <h4 id="h4-1">АВТОР</h4>
        <p>Димитър Талев Петров-Палисламов (1.09.1898, Прилеп - 20.10.1966, София).
            <br><br>Расте в семейството на майстор железар и ковач, в чийто дом владее дух на патриархална сърдечност и възрожденски патриотизъм. На 9 г. остава без баща. Балканската, Междусъюзническата и Първата световна война определят безсистемното му образование - учи с прекъсвания в Прилеп, Солун, Скопие, Стара Загора, завършва гимназия в Битоля (1920). Следва по 1 семестър медицина и философия в Загреб и Виена (1920-1921); завършва славянска филология в Софийския университет (1925), където слуша лекции при професорите Ив. Д. Шишманов, И. Иванов, Б. Пенев, М. Арнаудов, Л. Милетич и Ст. Младенов. Коректор (от 1927), член на ред. колегия (1929), главен редактор (1930-1931) и директор (1933-1934) на в. "Македония", който се оформя постепенно като орган на дясното крило на македонското движение (на Ив. Михайлов). Сътрудник (1935) и редактор в културния отдел (1938-1944) на в. "Зора". Изключен от СБП (1944). През октомври 1944 е арестуван, без официално обвинение, без съд и присъда, с упреци за "прояви на великобългарски шовинизъм" е задържан в Софийския централен затвор (до края на март 1945). Изпратен е в "трудово-изправително селище" (лагер) в Бобовдол (до края на август 1945). Отново е арестуван през октомври 1947, тежко болен е въдворен на работа в мина Перник, рудник "Куциан" (до февруари 1948); оцелява с усилията на сълагерници. Семейството му е изселено (1948-1952) от София в Луковит, където в условията на обществена изолация Талев доработва романа "Железният светилник", създава "Преспанските камбани" и "Илинден". Посвещава се на свободна писателска практика. Народен представител в V НС.
            <br><br>За пръв път печата като ученик в Скопската гимназия (1917) разказа "В очакване" (в. "Родина"), написан по подражание на Иван Вазов, под чието влияние впоследствие укрепва дарованието му. През първата половина на 20-те г. Талев публикува социални разкази и импресии - плод на временни леви умонастроения, във вестниците "Работнически вестник", "Работническо единство", "Лъч" и в сп. "Нов път". През 20-30-те години се ориентира към македонския периодичен печат (излизащ в България), обнародва разкази, пътеписни очерци, легенди, импресии във вестниците "Македонска трибуна", "Свобода или смърт", "Вардар", в сп. "Родина" и др. Като редактор и директор на в. "Македония" публикува всекидневно уводни (програмни) статии, полемични материали, коментари, очерци, спомени, разкази, "поетическа география на Македония", отразяващи героичното минало и трагичното настояще на македонските освободителни борби. Публицистиката му разкрива фактическа осведоменост и идейно-политически противоречия, полемичен темперамент, лични пристрастия и самозаблуди; но неизменно е пронизана от дух на страстно българолюбие и синовна обвързаност със съдбата на родния край. Във в. "Зора" (30-те и нач. на 40-те години) печата разкази, пътеписи, спомени, театрални отзиви, портрети на писатели, статии по културни и обществено-политически въпроси. От 1957 публикува в централния периодичен и литературен печат по проблеми на художественото творчество, историческа белетристика, творческия процес, за личности и явления от националната литтературна история. Първата книга на Димитър Талев "Сълзите на мама" - приказки за деца, носи белезите на неизживян социален сантиментализъм.
            <br><br>Първото му голямо начинание - трилогията "Усилни години" ("В дрезгавината на утрото", "Подем", "Илинден") е смел опит на младия автор да създаде епическо романово повествуване за прелюдията, кулминацията и поражението на Илинденско-Преображенското въстание (1903), озарило с пожарите си детството му, породило в младостта убеждението, че "требва да напише нещо големо за Македония". Свидетелство за творческо дръзновение (Талев. няма предходници и значителни съперници в илинденската романова проблематика), трилогията е документ за ранната целенасоченост, за обречеността на писателя на една съдбовна тема - револю­ционно­освобо­дителните борби нз Македония, за полувековното изстрадване на една идея - свободата на родината. В стремежа към всеобхватност и изчерпателност авторът изгражда повествуване, изпъстрено с епизоди на илюстративна доказателственост, самоцелно бито­описателство и сензационни фабулни ефекти. Въстанието е представено като дело на учители-просветители; не се прониква в неговите исторически закономерности, в същината на социално­психологи­ческите, националните и локалните му характеристики. Но в "Усилни години" се съдържат моменти, подсказващи появата на бъдещия писател сърцевед, народопсихолог и историописец: съзрява концепцията му за човешкия образ като средоточие на историческия живот на нацията, индивидуализацията на героите (убедителна или тенденциозно преднамерена) става основен изобразителен принцип на художника, а отделни сцени са симптоматични за значителни пластико-изобразителни възможности. Романистът се движи с по-голяма сигурност в света на второстепенните герои, носители на нравствените добродетели на българина, на историческия му скептицизъм и съзнателна жертвеност. Набелязват се доминантите в типологията на Талевата историко-психологическа романистика: намалена до минимум историческа дистанция, историзъм, подвластен на стихията на носталгичните пориви, на изгарящата съпричастност и възрожденското патосното преклонение пред героичното в неговите национални и индивидуално-човешки измерения. От обект на художествени изследване и реставрация историческите събития се преврьщат в субективно изстрадани, премислени събития в собствената емоционална памет и човешко самосъзнание. Съзрява Талевият продуктивен автобиографизъм от възрожденски тип, при който биографията на художника съвпада с национталната одисея на родния край, а трагизмът на историческите превратности се изживява като съкровена, неизразима лична болка. Прибързан опит за многопроблемно епическо сюжетостроене. "Усилни голини", е подготвителен етап, "генерална репетиция" за бъдещия четиритомен илинденски романов летопис.
            <br><br>През 30-те години нараства пиететът на писателя към моралните устои на българина, към поезията в делничните взаимоотношения и етичния смисъл на човешкото битие. Създава разкази с битово-психологическа патриархална тематика, включени в книгите "Златният ключ", "Старата къща" и "Завръщане". Интертекстуално обвързани с късното му творчество, те съдържат постижения в областта на психологическия реализъм и приобщават писателя към нациналната повествователна традиция - Т. Влайков, Й. Йовков, К. Петканов, Ст. Загорчинов. Книгата. "Великият цар" е свързана с дълголетия интерес на Талев към драматизма на Самуиловата епоха, към властната привлекателност и трагичната обреченост на личността на средновековния български цар. Писателят оценява по-късно тези книги като необходими "стъпала към големото" - същинското му художествено-историографско дело. Извороведски характер имат биографичния очерк "Гоце Делчев" и историческо-географското, политическо описание "Град Прилеп. Борби за род и свобода", съдържащи част от проучената информативно-документална, фактологичиа основа на илинденската тетралогия. Отклонение от тази идейно-тематична линия е романът "На завой", посветен на съвременната проблематика, оправдаващ напускането на политическата сцена в името на частно­собственическата реализация, на любовта към земята и нейните пречистващи истини. Но Талев вече живее, съсредоточен в мащабния си замисъл да напише многотомна романова поредица за Илинденската епопея и трагизма на Балканите по време на войните.
            <br><br>В началото на 40-те г. създава първия роман - "Железният светилник", отпечатва завършени глави от него под формата на разкази във в. "Зора" (№7398, 7403, 7410, 7418, 7437, 7443, 7447, 7453, 7479, 7498, 7540 от 1944). По-късно - при наложената и съзнателно следвана самоизолация от обществено-политическия и литературен живот, при максимална концентрация и воля за самоотстояване Талев написва следващите 2 книги от останалата незавършена (по авторски замисъл) романова серия. Тетралогията - "Железният светилник", "Преспанските камбани", "Илинден" и "Гласовете ви чувам" е първият и уникален по обхват и дълбочина в българската литература романов епос за подготовката, зенита и епилога на Илинденско-Преображенското въстание, изобразено като исторически закономерен, неизбежен етап от многостепенния процес на рагръщане на Българското национално възраждане и национално-демократична революция. С епически замах и възрожденска влюбеност Талев пресъздава борбата на българския народ за независима национална черковна организация, за демократизация на учебното дело в антидогматичен, антиклерикален дух, за превръщането на българското училище от светско в общонародно. Възстановява процеса на организиране и утвърждаване на революционните комитети като характерна национална форма и своеобразен принос в развитието на европейските народно­освобо­дителни движения и национални борби. Проследява извисяването на българската революнионно-демократична мисьл до водещите тенденции във философско-светогледните системи на времето. Успоредно с това Талев отразява могъщите ренесансови процеси, протичащи в недрата на една локално ограничена освободителна борба. Летописът прераства в история на разкрепостяването и консолидацията на ренесансовата личност, усложнени и обременени от сгъстения исторически трагизъм, от абсурдите в националните, политически, етно­психоло­гически драми и конфронтация на балканските народи на един географски и исторически кръстопът (края па XIX и нач. XX в.). Усвоил класическия изобразителен идеал за триединство на морално съвършенство, физическа красота и жизнеустойчивост, писателят изгражда човешки образи - въплъщение на ренесансова хармоничност и цялостност. Изобразява Илинденската епопея като време на активно изграждане на бълг. народностна етична култура, на ускорено формиране на националния характер и ценностна система с устойчив, общочовешки смисъл.
            <br><br>Етичната култура на българина той открива в проявите на масов подем и героизъм, на библейски стоицизъм (нарисувани с резки щрихи, напластявания на боите във фактурата на епичното платно - "Гласовете ви чувам"), но етичната окриленост на духа съзира преди всичко във върховите моменти на самостоятелен избор и само­иденти­фикация на личността, когато участието в революцията се изживява като персонален аксиологичен акт и желана екзистенциална реализация. Ангажиран с широк време­пространствен обхват на събитийното изображение, авторът концентрира вниманието си и върху верижната обвързаност на поколенията от една фамилия, за да проследи унаследяването и еволюцията на родовото начало, духовното единение на генерациите и тяхната обособеност, психологическа отличителност и нови функции в протичащото историческо време. Така, следвайки традиционното линейно-постъпателно сюжетофабулиране, където историята детерминира човешките характери и социалнопсихоогическа атмосфера, Т. сьздава и първата в нац. литература семейна хроника (сага), възведена до епична хроника на обществения живот. Единна образна, идейно-тематична и нравствено-философска система, тетралогията предлага съществени различни в поетиката и стилистиката на съставящите я романи. Камерното повествуване, прецизната композиция, колоритно-пластичното портретуване, старинната декоративна живопис и народното сладкодумие на "Железният светилник" извеждат делничното човешко битие до внушителността на историческото битие на нацията в "Преспанските камбани". където доминират многоперсонажният психологизъм и психологията на масовите умонастроения, многоаспектното разгръщане на персонажа в територията на разширени времепространствени пластове. В "Илинден" художествената фикция отстъпва място на "суровия факт", на документалното и споменното свидетелство, на действителните истор. лица, романистът - на историографа-идеолог и политик, който иска да внуши директно "целата правда" за времето, събитията, героите. В "Гласовете ви чувам" Талев се насочва към моноперсонажно структуриране и концепиране на романовия текст, полага акценти върху антропоцентричната интерпретация на усложнената екзистенциална проблематика, извежда към размисъл за човешкото самопознание и познание в истор. прогрес, кьм прозрения за психологията, етиката и философията на историята. Променливо е наративното поведение на повествуващия "аз", интензифициран е психологическият рисунък, нараства ролята на разнообразни по форма интроспекции и ретроспекции, а изображението се отличава с графична, черно-бяла експресивност.
            <br><br>В същото интензивно изживяно творческо десетилетие (50-те години) Талев създава и тритомния роман "Самуил" - летопис за края на Първата българска държава. Отново демонстрира авторското си предпочитание към преломни епохи, наситени с историческо напрежение, към героикотрагични личности, средоточие на драматична екзистенциална, социално­психологическа и историческа проблематика. Чрез образа на Самуил - цар и обикнат народен вожд с човешко обаяние, авторът проследява историческата участ на средновековната югозападна българска държава в навечерието на покоряването й от Византия; с епическа широта разкрива сепаративните тежнения, социалните брожения сред народните маси и болярството - проекция на международните борби, асимилаторски планове и съперничества на Балканите.
            <br><br>Чрез Самуил третира въпроса за ограничените възможности на индивида в историческия процес, за трагичната вина на историческата фигура, недооценила реалностите, изпреварила времето си с реформаторски помисли и дела, обременила съвестта си с огромна историческа отговорност. Интерпретира съвременната проблематика с предистория и предпоставки в далечното минало: на деформиращата роля на всяка заслепена, фанатична отдаденост на една идея, за невъзможността да се постигнат благородни цели с антихуманни средства (образът на Рун). Социалният реформизъм. държавническата реорганизация, управленското новаторство са несъвместими - внушава авторът - с незачитането на личността, с жестокостта и безцеремонното заличаване на уникалния човешки живот. Тези дръзки за 50-те години послания (със съвременен адресат) на "традиционния епик" Димитър Талев осигуряват актуалността на романовия летопис за времето на Самуил, утвърждават десетилетното авторово убеждение, че "корените на съвременността" са в миналото. Това концептуално схващане писателят прокарва и в "Хилендарският монах", "Кипровец въстана", "Братята от Струга", илюстриращи траен интерес към вьзрожденската епоха, но и прекомерно осъвременяване на конкретно­историческата проблематика. Като цяло художественото дело на Талев, самобитно и смело противопоставящо се на идеологемите и предписанията на нормативната догматична естетика, е фундаментален принос в развитието на националната историко-психологическа проза: създава традиции в тълкуването на българската душевност, характер и поведение в тяхната устойчивост и динамика в истор. процес, в мащабното изображение на върхови събития от националната история в нейната диалектика и социалнопсихологически параметри. Произведения на Талев са преведени на над 20 езика.
        </p>
        <br><br>
    <h4 id="h4-2">ЖАНР</h4>
        <p>„Железният светилник“ притежава някои от същностните характеристики на жанра роман  – изобразява човека и света като непрекъснато променящи се, представя множество гледни точки и включва в структурата си множество други жанрове (например новела, притча и историческа хроника). Често героите на Талев искат повече от това, което може да им предложи средата , усъмняват се в общоприетото, търсят друго амплоа. Бягайки от родното си село, Стоян Глаушев спонтанно отрича предопределението си да бъде роб. Султана не приема предписаната й от патриархата смирена пасивност и се превръща фактически в глава на семейството. Като отхвърля социалните роли, които е в състояние да му предложи средата – учител или свещеник, Лазар Глаушев, подобно на Климент Венков преди това, създава за себе си нова позиция в преспанското общество – духовен водач, инициатор на необходими промени в мисленето и поведението на своите съграждани. Рафе Клинче и Катерина оспорват патриархалните представи за морал, ред и житейски смисъл. Самата етнокултурна общност се оказва типичен романов герой – променяйки се, тя изразява неудовлетворение от своята исторически възникнала роля на роб и разкрива намерението си да я изостави.
            <br><br>В творбата на Талев са  В полупряката реч, чрез която се описва например чумата в Преспа (I, III), в откъсите от народни песни – най-често епиграфи, и в диалектния оттенък в изказа на героите се проявява мисловността на фолклорния човек. Перспективата на летописеца е заявена чрез хрониката на Султаниния род, на събитията в малкия македонски град и събитията извън него („От някое време далеко нейде, през море, се биеха Русия и Турция“ – II, VIII). Наблюденията върху човешките реакции, доловими в говора, мимиката и жеста, напомнят психологически етюди, а интересът към бита, нравите и поведението на общностите оформя отчетлив етнографско-социологически пласт в повествованието. Речта на повествователя и речта на герои като рилския монах, Климент Венков и Лазар Глаушев са стилизирани в духа на възрожденската реторика с присъщите й антитези. Наименованията на отделни части, както и самото заглавие на романа, използват характерните противопоставяния тъмнина – светлина, сън – пробуждане („В тъмни времена“, „Народ се пробужда“). Полулегендарната история на Марковия род е определена като „сказна от далечно, тъмно време“ (I, VIII). Към опомняне – отърсване от заблудите и самоидентификация чрез своето, призовава духовникът от Рилската обител: „Отвори очите си, дете, пази се от чужди заблуди, познай себе си и своя народ.“ – (II, VIII). 
            <br><br>Чрез изображението на човека и света като незавършени, чрез многото гласове и жанрове, които включва в себе си, творбата на Талев представя различни аспекти на родния свят, подчертавайки по този начин многозначността на самото понятие за родно.
            </p>
            
        <br><br>
    <h4 id="h4-3">ЗАГЛАВИЕ</h4>
        <p>Насловът на романа символизира контрастите на българския свят от XIX век – той е суров, първичен, „железен“, но носи и порив към свет-лина, към просветление. Двата компонента – „желязото“ и „светлината“, метафорично представят родното съответно като веществено, осезаемо, поддаващо се на рационализиране и като нематериално, абстрактно, трудно уловимо. В контекста на творбата обаче тези противоположности се осъзнават като преливащи една в друга, тъй като повествованието предлага и други примери за въплътяването на духа в материята – цветовете и фигурите в шевицата на Султана са „свързани в едно цяло, в една обща, дълбока и прекрасна мисъл“ (I, V); храма и неговия иконостас. По този начин заглавието онагледява подхода към своето – съзерцание на неговите материални форми и социални регламенти, което търси идеята, модела и смисловата му структура.
        </p>
        <br><br>
    <h4 id="h4-4">ТЕМАТИКА</h4>
        <p>Характерните теми  за българската романистика - индивид и общност, безвремие и история, са интерпретирани в „Железният светилник“  чрез темата за родното . За да внуши обхвата на родното, творбата търси различни негови образи.
            <br><br> Приказно-легендарен образ на своето създава монахът от Рилския манастир, навестил Преспа, за да събира пожертвования за своята обител. Той представя същевременно възрожденския модел за осмисляне на родното, основан на езика, етноса и произхода. Липсата на собствено име и глас е представена като състояние, сравнимо е животинското („безименно стадо и овци безмълвни“ - II, VIII). Противоположност на това състояние е самоидентификацията, разбрана като осъзнаване на собствената принадлежност към славянската етнокултурна общност. Значението на подобна самоидентификация е утвърдено и чрез приказно-легендарен разказ за тази общност. Този разказ създава нагласа за осъзнаване на родното като чудо, като въплъщение на изключителното и невъобразимото и задава емоционалния регистър на неговото преживяване в диапазона на възторга и преклонението.
            <br><br>В Талевия роман родното е обект на различни повествования, възникващи в разнообразни контексти. Разпознаването на чуждото и своето в разказа на рилския монах е основано на историческия опит, но е и ситуативно свързано е конкретния исторически и политически момент. Кримската война, отглас от която достига в Преспа, отключва митотворческата фантазия. Политическото наивно се мисли чрез категориите на етиката и мита. Обратно, културното се свежда до политика – гръцката култура целенасочено се отъждествява единствено е „фанариотите“, като се забравя например нейната роля на посредник между Западноевропейското просвещение и Българското възраждане. Фактът, че понятието за родно се изработва съобразно конкретен момент и контекст , проличава в твърдението на Лазар, представящо родното като самотен остров в света: „Народ сирак сме ние“ (II, X).
            <br><br>Талевият модел на родното се основава на етническото, от което про-изтичат специфична етика, култура и светоглед. Романът утвърждава, че разпознаването на своето и чуждото е един от факторите, формиращи етнокултурната общност в епохата на Възраждането, но и подчертава, че родно и свое невинаги съвпадат – в родната среда е възможна появата на ценности и типове поведение, които не са й присъщи, и в този смисъл се осъзнават като чужди.
            <br><br>Образът на родното, създаден от Талев, е едновременно идеализиран и огрубен. Той е съставен от идилични щрихи като приятелството между Андрея Бенков и Лазар Глаушев или свенливата взаимност между Лазар и Божана. Но той включва и отблъскващи елементи като тесногръдия ропот на роднини, съседи и съграждани, предизвикан от независимостта на Султана, дръзнала сама да си избере съпруг, или откритата враждебност на занаятчиите към Стоян, осмелил се да отвори своя работилница.
        </p>
        <br><br>
    <h4 id="h4-5">ПРОБЛЕМАТИКА</h4>
        <p> Романът "Железният светилник" поставя проблеми, които стоят винаги пред една национална литература. Като наблюдава различни аспекти на родното и чуждото, той пита за механизмите, чрез които ценности, нагласи или типове поведение се разпознават като присъщи на едното и другото. Опитва се да разбере как се променя представата за своето и чуждото в досега помежду им. Изобразявайки драматичната съдба на родния свят, творбата се стреми да прозре неговата вътрешна логика, да установи силите, които удържат целостта му, както и факторите, предизвикващи промени в него. Тя изправя читателя пред въпросите как може да бъде дефиниран този свят с оглед на категориите "време" и "пространство"и какъв тип повествование може да изрази неговата специфика. Вглежда се в отношението между индивида и общността, за да проумее как те взаимно определят своя житейски жребий.</p>

        <br><br>
    <h4 id="h4-6">КОМПОЗИЦИЯ</h4>
        <p>Романът „Железният светилник“ представя съдбоносна промяна в родния свят. Личността постепенно осъзнава своята връзка е етнокултурната общност, а самата общност проглежда за необходимостта да създава собствената си участ. Творбата е изградена в четири части, назовани съответно Хаджи Серафимовата внука“, „В тъмни времена“, „Народ се пробужда“, „Корени и гранки“. Тези заглавия очертават повествователната логика – от единичното към общото, при което постепенно се разширява обхватът на изображението. Първата част разказва изцяло за отделно семейство (това на Стоян и Султана), а останалите части, без да губят от поглед това семейство, изобразяват живота на общността. Структурираща роля имат епиграфите в началото на всяка част на романа. Откъсите от народни песни открояват основното събитие в частта и изразяват метафорично същността на романа. Наред е това те представят случващото се в митологична перспектива, подчертавайки по този начин универсалното в него.
        </p>
        <br><br>
    <h4 id="h4-7">ОБРАЗИ</h4>
        <p>Образите в романа на Димитър Талев очертават противостоянията в българския свят от средата на XIX век, произтичащи от усилията за създаване на светско образование и стремежа към църковна независимост. Персонажите представят типични възрожденски фигури, но и олицетворяват естествени човешки нагласи като свободомислие и консерватизъм, уравновесеност и неблагоразумие, идеализъм и цинизъм, примирение и съпротива. Нерядко образите са библеизирани – явно или дискретно са съпоставени с библейски персонажи, вследствие на което придобиват способността да изразяват драматизма на човешкото въобще.
            <br><br>Библеизиран е Библеизиран е  - името на героя, отделни епиграфи и епизоди, напомнят сцени и персонажи от Новия завет. Цялостното му присъствие в сюжета създава нагласа за възприемането му като вдъхновител и пророк, подобен на библейските. Името на героя създава алюзия за библейския Лазар, чудодейно възкресен от Исус. То носи послание за възкръсването на българския народ изпод руините на историческите му поражения.
            <br><br>Образът на Лазар е изграден чрез преплитането на мотивите слово, знание и светлина. Със словото, с книгата той е свързан от най-ранните си години. Жестът на рилския монах, който при сбогуването му дарява две книги („светли прозорци към истинската истина“ - II, VIII), сякаш благославя пътя му. Момчето бързо усвоява познанието – говори гръцки, знае и „славянско писмо“, чете и препрочита книги на различни езици. Озарено от светлината на познанието и душевната му сила, неговото лице напомня образ на светец, подсказва, че той „живее повече с душата си“ (II, X). В думите и делата му личи апостолска отдаденост. „В мъката на телото душата става по-свободна“ (III, II), споделя той с Божана. С вдъхновеното си слово народният апостол хвърля светлина в сърцата и умовете на своите съграждани. В неделя след църковната служба той изнася беседи, към които преспанци проявяват необикновено голям интерес. В неговия образ се разпознава просветителят водач, насърчаващ ближния да прогледне за същностните ценности, първостепенна сред които е свободата. 
            <br><br>Библеизиран е и образът на Рафе Клинче, макар че името, което носи майсторът, отпраща едновременно към религиозната символика и към идеологията на Ренесанса. Въплъщение на идеята за изцеление и просветление, резбарят лекува, като възвисява умовете с творбата си. Асоцииран с ренесансовия художник и архитект Рафаело, той олицетворява обновлението в изкуството и душевността на възрожденския човек.</p>
            
        </p>
    
        </div>
    </section>
    <!--Sections END-->
    <!--Footer-->
    <footer>

    </footer>
    <!--Footer End-->
</body>
</html>